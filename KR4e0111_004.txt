# -*- mode: mandoku-view; -*-
#+TITLE: 平橋藁
#+DATE: 2015-08-25 00:20:20.043757
#+PROPERTY: ID KR4e0111
#+PROPERTY: BASEEDITION WYG    
#+PROPERTY: JUAN 卷四
<pb:KR4e0111_WYG_004-1a>¶
欽定四庫全書¶
　平橋藁巻四¶
　　　　　　　　　　　　明　鄭文康　撰¶
　五言律¶
　　春日偕龔工部過楊氏東郭草亭¶
小小茅亭下隂隂桞樹多町畦接城郭花卉近陽和閣¶
老題詩在遊人載酒過坐聽灌園者時唱太平歌¶
　　過南溪翁莊¶
<pb:KR4e0111_WYG_004-1b>¶
嘉樹繞崇垣清流映蓽門治生餘粟帛供祭足雞豚詩¶
酒閒情寓衣冠古製存時時逢野老共話長児孫¶
　　城南夜集¶
明月照髙秋城南昨夜遊行厨依緑樹長席近河流鷗¶
夢芙蓉渚漁燈杜若洲荒閒儘堪樂何必酒家樓¶
　　白屋¶
　　　南京施進士題其讀書之處曰白屋蓋以公卿¶
　　　自期其期亦大矣雖然期其濟時行道可也期¶
<pb:KR4e0111_WYG_004-2a>¶
　　　其崇高富貴不可也予又知其所期已在此不¶
　　　在彼也¶
白屋無媒地春來亂草深席門風自動圭竇日長陰袖¶
有匡時䇿詩皆治世音一朝登紫閣慎莫變初心¶
　　夏封君草堂¶
埋骨荒山下於今已廿年兩鶵雙白璧三世一青氊髙¶
行鄉人誦遺經弟子傳惟餘手栽樹長對草堂前¶
　　屯田¶
<pb:KR4e0111_WYG_004-2b>¶
海上無烽火兵夫半入屯田廬皆得業雞犬自成村社¶
飲翁歸舍春畊婦守門不知戎馬苦同荷主君恩¶
　　敲棋所¶
對客談兵處松風繞澗阿一枰消日月尺地起干戈世¶
路機心險人情局靣多莫教輕下著一錯更無何¶
　　代妹宜君哭彭餘璋¶
配偶是前縁從君未五年兩週雖有子半世已無天大¶
義身徒在深恩骨可鐫吾家舊詩禮敢負栢舟篇¶
<pb:KR4e0111_WYG_004-3a>¶
　　　餘璋殁於正統癸亥十月六日此詩作於七日¶
　　　宜君死於十二日¶
　　送彭伴讀復任¶
藩府舊仙郎居官髩已蒼晨興時伴讀朝退謾徜徉殘¶
雪皆征路寒山總異鄉平生遂良願長得事賢王¶
　　雲山¶
客路多岐阻經春復到秋雲山千里目風樹一天愁鴈¶
影將心逺江聲帯涙流明年寒食飯歸去灑松楸¶
<pb:KR4e0111_WYG_004-3b>¶
　　送張知縣之崇明¶
憐君新作宰邑在海東頭家近書頻寄官閒印早收魚¶
鹽盈市肆蘆葦繞汀洲多少瘡痍者懸懸待爾瘳¶
　　思鄉¶
髙堂有華髪何為貪逺遊每逢吳下客頻問海東頭宦¶
達固云樂餘生何足謀纍纍城下塚見説盡王侯¶
　　與諸公酌酒¶
燕趙多豪傑悲歌不暇裁素知黄祖性敢恃禰衡才酒¶
<pb:KR4e0111_WYG_004-4a>¶
盡月將落燭殘風又來下階成獨歩惆悵一興哀¶
　　哭邑宰鄭尊生¶
痛哭尊生老雙親尚在堂負心淹薄宦遺恨付諸郎綵¶
戱樂難再錦封恩異常斷魂招不返先已到襄陽¶
　　其二¶
痛哭尊生老滎陽共祖姬謬看如拱璧相愛若連枝愷¶
悌三年政和平十巻詩自憐多病者和淚斂君屍¶
　　病中¶
<pb:KR4e0111_WYG_004-4b>¶
戊午京闈榜題名得頗先授官十載後賜告七年前篋¶
貯陳情藁囊存歴俸錢君恩深未報病枕夜無眠¶
　　其二¶
先子多名譽人稱偉丈夫病奄千日久命向一朝殂封¶
殮煩鄰友扶持付老奴此心遺恨在雙眼漸成枯¶
　　其三¶
羣妹皆同母諸甥日漸多每從賔塾散頻向舅家過聚¶
立年相若同行氣總和情懷好傷感棠棣不成歌¶
<pb:KR4e0111_WYG_004-5a>¶
　　其四¶
三子雖豚犬相看抵萬金父書期盡讀母線要闗心靖¶
節留詩久徐卿種徳深二公歌詠在一夜一長吟¶
　　其五¶
宋駕南轅日移家海上峯華原(王/郡)非謬譜顯肅(后/諡)是同¶
宗世有儒書業門無酒保傭余生敢忘本書姓必開封¶
　　其六¶
從小稱知已當塲總善文八閩廉憲副(沈/訥)獨石老監軍¶
<pb:KR4e0111_WYG_004-5b>¶
(□/盛)氣味芝蘭合飛翔燕雀分近來消息杳惆悵賦停雲¶
　　其七¶
先祖留遺業山中有敝廬從教妻子累肻負聖賢書太¶
守(朱/勝)知貧薄尚書(李/敏)問起居若非守清節誰暇枉軒車¶
　　其八¶
七尺堂堂貌蹉跎髩欲秋讀書期事主杖䇿望封侯正¶
大胸中學凄凉眼下愁老天如有意未必此生休¶
　　其九¶
<pb:KR4e0111_WYG_004-6a>¶
病髪風前葉紅顔雨後花閉門思義士看劍想仇家久¶
斷賔筵酒頻供石鼎茶草堂雖矮小日日望京華¶
　　其十¶
四十當强仕年來頓早衰髪將鬚共白手與足同痿風¶
雨燒燈早晴明就枕遲愁懐憑紙筆寫出盡成詩¶
　　　余有癖在右乳下已廿五年丙子臘月八日大¶
　　　作痛劇不省人事數日幸家人頗信區區平日¶
　　　之言所謂巫覡僧道課卜星算之類一切謝絶¶
<pb:KR4e0111_WYG_004-6b>¶
　　　此皆細君主之特附録於詩尾天順元年正月¶
　　　識¶
　　病劇再韻¶
　　　卧病四年備嘗百藥頭髪盡落三齒已脱近又¶
　　　増劇似將謝世因誦舊韻再作十首時天順三¶
　　　年己卯三月三日¶
百嵗居人世歸休相後先莫嗟將死際請看未生前跖¶
老固多夀石郎空富錢余生已如此𤣥谷欲長眠¶
<pb:KR4e0111_WYG_004-7a>¶
　　其二¶
一癖成堅物四年為曠夫自矜春未晚誰道歲將徂頭¶
似坐禪衲面如行丐奴青天降時雨還可潤焦枯¶
　　其三¶
斂含固塞束濩屍良意多遭喪惟俗信講禮有誰過古¶
制思收復今人事議和最憐相送醜前路擁笙歌¶
　　其四¶
鄒魯詩書語精如百鍊金古來三寳意亦説衆生心唐¶
<pb:KR4e0111_WYG_004-7b>¶
室沙門盛中原地獄深蔓延不可解搔首獨呻吟¶
　　其五¶
最愛藏身處崇丘背逺峯哀哀羊叔子表表郭林宗刻¶
誌錢宜備穿山力可傭行將營一室期與萬年封¶
　　其六¶
謬忝科名後操觚學綴文心思韓吏部夢寐鮑參軍草¶
藁随年積門生每巻分恐遺身後醜一火上凌雲¶
　　其七¶
<pb:KR4e0111_WYG_004-8a>¶
里有狂巫宅人争夜叩廬語言憑祟説符篆代神書左¶
道恬無畏嘉名每自居西門懸望久何處候軒車¶
　　其八¶
花老不禁雨草衰偏怕秋繞山新土塚滿眼舊王侯大¶
數有時盡細君終夜愁回頭笑相告飲泣且須休¶
　　其九¶
四時都市酒二月洛陽花日日常為念年年只在家婢¶
丸燈下藥僧送火前茶到此方令悟無心老歲華¶
<pb:KR4e0111_WYG_004-8b>¶
　　其十¶
百藥都嘗過連年不救衰艾經三日壯身覺十分痿擁¶
被坐更永聽雞嫌曙遲自縁無睡苦不是愛吟詩¶
　　自笑¶
自笑乖崖子乖崖與衆違年荒飯不足病乆客來稀檢¶
厯傷人老調羮喜菜肥明年當五十只恐未知非¶
　　清逸¶
溷雜豈我事奔趨非我能身如臨水鶴心似出家僧入¶
<pb:KR4e0111_WYG_004-9a>¶
竹雪堪聽採花蜂可憎夜來讀無逸不厭濁油燈¶
　　挽徐老翁¶
百歲實難致近之能幾人平生方寸地到老一腔春文¶
獻當時族衣冠太古民從今後來者何處望清塵¶
　　送郡庠生赴部¶
泮水游歌日於今已十年蹉跎天府榜迢逓客鄉船歲¶
月當强仕文章得正傳髙山須仰止只在范莊前¶
　　題倪公禮隱居¶
<pb:KR4e0111_WYG_004-9b>¶
家近閶門市清風一草廬牕明人問卜山晚僕收書蓍¶
老神龜守芸香宿蠧除静眠過食肉徐歩當乘車客笑¶
鳩巢拙妻憐蟻甕虛城南炎熱地不識近何如¶
　　和鬼仙詩五十韻(有序/)¶
　　　鬼仙者晉陵澄江人身長而癯步輕而趨言¶
　　　鑿鑿如截鐵為人多才多藝於天下書無不¶
　　　讀於儒者事無不精雖小道雜流賤技亦多¶
　　　能為之常往來江湖間其為文章不造草落¶
<pb:KR4e0111_WYG_004-10a>¶
　　　筆輒頃刻數千言不窮與客譚笑自如遇紙盡¶
　　　乃已或有益以紙者隨多寡亦復盡所益已而¶
　　　讀之畧不覺有重複窘迫語狀見者皆稱天才¶
　　　或求作古篆𨽻行書大小楷累數日不少倦各¶
　　　滿所欲而去性惡酒㸃滴不入口鮮鱗肥肉亦¶
　　　不御蔬食之外日惟啜苦茗數十甌獨好服飾¶
　　　華麗坐此不免為小丈夫所議天順六年夏五¶
　　　月殁於北京僧舍秋官郎陸君孟昭買棺葬之¶
<pb:KR4e0111_WYG_004-10b>¶
　　　今年春往往於故舊家假筆道平生叙契闊賦¶
　　　詩歌大意以離塵寰麗真府為樂嘗有五言詩¶
　　　五十韻寄余及汝南周徳元章末曰招魂煩鄭¶
　　　賦降筆冀周傳倘得千金諾啣環報二賢人録¶
　　　至余所讀之不覺凄然淚數行下因念素辱愛¶
　　　厚許與奬借每勞動於口舌之餘幽明隔絶愧¶
　　　負愧負兹者安敢無言以答雅情敬依用韻次¶
　　　第和就聊當招魂之賦第篇中韻同者四句豈¶
<pb:KR4e0111_WYG_004-11a>¶
　　　隂㝠别有體製與人世間不同耶不然何生¶
　　　前信手累百韻而無此失也然終不敢以此¶
　　　自解輒敢忘其固陋僭取四字可以承接詞¶
　　　義者易之不審可否原韻五十有一題稱書¶
　　　懐五十韻寄介菴易軒二公此舉成數無害¶
　　　也鬼仙周氏曰慎菴曰呆拙子曰江湖散人¶
　　　皆其别號云¶
憶昔初通贄雞盟訂自天姓名雖久識邑里各相¶
<pb:KR4e0111_WYG_004-11b>¶
懸傾蓋衷腸合分襟夢寐連竒才駭神鬼浮議謗¶
迍邅翠羽悲鸚鵡紅顔落杜鵑瘦因粱肉減忙為¶
藝文纒暑閣朝横膝寒齋夜聳肩扇搖倭國紙被¶
擁日南綿寳玉深藏璞驪珠暗在淵未逢宣室召¶
甘向茂陵眠經史心俱醉王公眼盡憐長庚重孕¶
白司馬復生遷踪蹟多方到風波幾處全反躬¶
思寡悔搔首動追愆路口彈長鋏江心補漏船¶
自緣三島謫敢望九霄騫雅操堅如石生辰薄¶
<pb:KR4e0111_WYG_004-12a>¶
似磚四時恒暘若雙眼獨醒然燕寢凝香處清霜㸃髩¶
年詞章誇敏㨗篆籀擅窮研夢繞江湖上身依客旅邉¶
韜光封鏡匣病緩佩弓弦孤比懸崖竹清同出水蓮放¶
歌來樹底舒嘯立山巔命僕呼聲煦逢人禮貌䖍煙霞¶
成痼疾筆硯是良田到處詩名播誰家酒債牽樓船粧¶
雪洞白馬覆紅氊纓濯滄浪水茶烹義井泉土抔揮鏹¶
楮木偶視豪權噦噦丹山鳯行行陸地仙蓬瀛三萬里¶
錦繡幾千篇厭俗常居寺談空慣問禪善書修殿記不¶
<pb:KR4e0111_WYG_004-12b>¶
受賣文錢誤愛予多幸相過意毎專時從雞黍約共話¶
結交縁畏飲杯浮毒雄談鼎沸煎書筒踈未久訃札報¶
何遄仙子形骸蜕臺郎道義堅斂含依法制冠履擇新¶
鮮精爽還鄉里悲愁滿市㕓貞妻渾欲死令女半成顛¶
天泣霜華降風號樹影偏仙班仍入籍靈性了無眩神¶
逐鸞箱下旛隨鶴駕旋藥方真索隱詩句愈鈎𤣥海鳥¶
歸華表門生掃墓阡沈沈寒食雨澹澹夕陽煙已説登¶
佳境無勞歎逝川招魂今日賦遺事後人傳正直聰明¶
<pb:KR4e0111_WYG_004-13a>¶
者皇天不負賢¶
　¶
　¶
　¶
　¶
　¶
　¶
　¶
<pb:KR4e0111_WYG_004-13b>¶
　¶
　¶
　¶
　¶
　¶
　¶
　¶
　平橋藁巻四¶
